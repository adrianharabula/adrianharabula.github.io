---
layout: post
title: "Multe cifre în cont, super… Dar nu uita de vechii prieteni"
---

Partea bună la freelancing e că unele luni sunt chiar bune 🙂

Nu poţi ştii dinainte când urmează o lună bună sau când una rea însă poţi ştii cu siguranţă, că pentru moment, că e lună bună sau lună rea, ambele sunt trecătoare.

Asta te face să mai rezişti puţin în momentele dificile, să mai scrii o linie de cod în plus seara până să te bagi la somn, iar atunci când te relaxezi şi lucrurile stau bine pentru moment, să te relaxezi cu adevărat bucurându-te de clipa pentru care ai muncit din greu.

Totuşi nu despre asta este vorba…

Azi avem mai multe cifre în cont, super…
Dar tot vechile prietenii înseamnă mai mult!

Pentru că poţi câştiga frumos, dar să fi gol pe interior. Şi atunci nu ai făcut nimic, tot în jos te duci, chiar dacă ai portofelul plin.

Vechii prieteni sunt cei mai buni prieteni pe care îi poţi face. Asta nu înseamnă să reînvii prietenia cu cineva doar pentru că este vechi prieten, ci să cauţi acolo mai întâi. Mulţi sunt prieteni, dar puţin fac parte din „familia ta”.

Asta mi-am dat seama subtil. De când m-am mutat la Bucureşti sunt mult mai fericit. Chiar dacă trec prin caruselul vieţii, aruncat pe toate părţile în toate extremele, am observat că sunt cu mult mai fericit.

În Bucureşti am o groază de prieteni… Prieteni din liceu, prieteni din facultate, prieteni de-ai prietenilor. Ultimul an m-am reconectat cu ei, sunt mulţi… De 3-4x mai mulţi decât obişnuiam să ţin legătura…

Sentimentul e de familie, de uniune, de acceptare. Ştii că poţi trece prin lucruri grele cu ei împreună şi asta defapt întăreşte relaţia.

Ianuarie a fost o lună şmecheră, deşi grozavă din punct de vedere financiar, puţin mi-a păsat. Vechile prietenii au contribuit cam de 10x mai puternic la nivelul de fericire.

Pe viitor, poate revin şi cu ceva studii, date legate de vechile prietenii.

Până atunci, vechii prieteni, găseşte-i, căci dacă vrei să fii mai fericit, cu ei ai de discutat 🙂
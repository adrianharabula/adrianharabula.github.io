---
type: post
title: "Dacă ești 30 de minute în joc, și nu știi cine va pierde..."
---

Astăzi am nimerit într-un loc unde cu siguranță nu voi mai vrea să fiu și a doua oară.

Îmi amintesc imaginea asta, când venea un mentor la masa noastră și ne întreba cu ce ne ocupăm. Răspundeam și ne întreba: ok, și ce vindeți? Răspundeam, și ne întreba iar, cu alte cuvinte, ok și clientul ce primește defapt? Și noi iar răspundeam. Iar eram întrebați care este planul nostru. Răspunsul era de fiecare dată că știm deja și nu avem nevoie de informații adiționale.

Situația s-a repetat cu aproape fiecare om care a venit la masa noastră. Spuneam cu ce ne ocupăm, primeam niște sugestii legate cu chestii care nu ar fi în regulă la noi dar nimeni nu asculta. La un moment dat, efectiv oamenii au început să ne ocolească. Îmi amintesc doi dintre mentori pe care nu i-am văzut masa noastră. Tipii aceia ar fi putut veni la noi, și ar fi putut să ne zică chestii pe care nu le știm, dar doar dacă ar fi avut ocazia!!!

Sunt în această echipă și nu ajungem să facem treabă. Aș putea zice că am încercat tot, dar ceva nu merge, nu este vorba de o echipă, fiecare merge cu nebunia lui. Nu există echipa.

Ce aș face tura viitoare? Există o vorbă în poker, cum că dacă ești 30 de minute în joc, și nu știi cine va pierde, atunci tu ești pierzătorul. Nu vrei să fii pierzătorul! Tura viitoare voi fi mai atent la oamenii cu care mă asociez. Chestia asta putea fi evitată din start. M-aș uita mai bine la om, înainte să lucrez cu el:

  * are o minte deschisă? Este gata să primească idei noi? Când nu știe ceva, ce fel se poartă? Are o atitudine curioasă legată de tot ce e în jur sau se dă că știe deja tot?
  * cel mai mic indiciu, cel mai subtil, că ceva se ascunde, se ezită pe undeva înseamnă eliminarea completă din joc, acel om foarte probabil are ceva interese proprii ce le ascunde
  * are acel om toate cele necesare pentru a duce la capăt treaba pentru cu care te asociezi? Este genul de om care în vremuri grele, când nimic nu merge ai vrea să stai lângă el și să îți pui toată viața în mâinile respectivei persoane?
  
Nu vreau să fiu prea strict acum și tot timpul o să încalc cele spuse prea mult, nu zic că nu poți deveni mai tare trecând prin toate astea, dar... nu vrei prea multe lecții de genul. După ce bagi bani, timp, energie, după ce îți petreci viața făcând ceva anume, după ani de zile, nu vrei să fii în situația de astăzi...
  
  

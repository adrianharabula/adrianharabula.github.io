---
type: post
title: "De ce Rent A Pet au câștigat și ceilalți nu?"
---

Îmi amintesc pitchul... Era prezentat bine, era ceva scos pe moment, era vorba de un app unde să cauți oameni la care poți să îți lași animăluțul atunci când pleci pe undeva. De aici și numele, Rent a Pet.

Pe moment, nu ai fi zis că ar putea fi ceva interesant, erau și alte idei în sală... Dar nu era vorba de persoana care prezenta și nici de idee. Pentru că un singur lucru conta mai mult decât amândouă la un loc, și anume echipa.

2 zile mai încolo, [Rent A Pet](https://www.facebook.com/rentapet) au luat locul 1 la Startup Weekend Iași. Voi prezenta în continuare câteva lucruri, pe care ei le făceau și celelalte echipe nu, încă dinainte de a fi premiați.

# 1. În primul rând, echipa

Având 10 membrii, au fost una din cele mai numeroase echipe. Perechi de câte 2 se cam cunoșteau și au ajuns în echipă la pachet. Faptul că erau astfel de subgrupuri, i-a ajutat să fie uniți până la sfârșit. Cum au reușit să ducă la capăt un produs câștigător într-un weekend?

# 2. Fiecare a avut treaba lui, de care era responsabil.

Se știa foarte bine fiecare ce are de făcut. Când un mentor trecea pe lângă masă, vedea exact ce lucrează fiecare. Se știa exact persoana căruia să te adresezi pentru ceva anume.

Nu era vorba despre idee în sine ci despre fiecare ce poate face ca echipa să ajungă către destinația comună.

Știau de la început unde vor fi la sfârșit. Doar și-au împărțit sarcinile și au mers mai departe.

# 3. Orice lucru început, era terminat.

Au avut chestii terminate. Stickere terminate, app de android terminat, sait terminat. Au dus la capăt tot ceea ce au început, tot ceea ce a fost prezentat, era la stadiul finished. Nimic nu era lăsat pe mai încolo. Orice a fost prezentat se putea confirma cu hard workul din spate.

# 4. Nu au avut niciodată impresia că vor câștiga.

Nici măcar după prezentările finale! Asta i-a determinat să lucreze la foc continuu, oriunde, oricând, indiferent de moment, la orice minut. Tot timpul era ceva ce se putea face un pic mai bine, și au folosit fiecare minut pentru astfel de ajustări mici.

Știau că are valoare ceea ce fac, dar niciodată nu au crezut peste măsură asta. Nu înainte să munceasă din greu. Nu înainte să asculte și părerea altora. Știau că cineva ar putea știi mai multe decât ei și au folosit fiecare conversație să afle mai mult. Din fiecare conversație plecau cu ceva în plus pentru că... ascultau!

# 5. Proiectul era real. Au construit un brand.

Au fost singurii care la sfârșit au avut stickere cu logoul lor, flyere cu Rent A Pet în toată sala, singurii care au avut chiar și mape cu logoul lor. Poate însemna o nimica toată asta, pentru că toată lumea face deja asta, dar în situația dată, au fost singurii din cele 8 echipe participante care au avut asta.

Toată lumea știa cine sunt cei cu Rent A Pet la sfârșit. Oricine vedea logoul, vizita pagina de facebook, descărca aplicația Android, absolut oricine știa despre ce era vorba. Au adunat oameni interesați. O comunitate în jurul idei deja se forma.

Astea sunt pe scurt lucrurile care ei le făceau și ceilalți nu. Făcând cele de mai sus au pus ca șansele să lucreze pentru ei, nu împotriva lor.

Pe cealaltă parte, restul făceau lucrurile pe dos, cum ar fi:

 * era despre ideea lor, credeau peste măsură că ceea ce lucrează este grozav, neavând o imagine precisă și conformă cu realitatea asupra a ceea ce făceau
 * nu știa fiecare ce are de făcut și încotro se merge, direcția nu era clară
 * nu aveau un brand, tot ceea ce făceau se putea copia ușor
 * purtau pică celor care erau mai buni ca ei, nu se bucurau de succesul altora.
 * se pricepeau la nimicuri, și nu se pricepeau la lucrurile care contau cu adevărat. Lucrau la logo, mai mult decât la lucruri cheie care să facă oamenii să plătească pentru ceea ce ofereau.
 
 [ ![Rent A Pet]({{ site.url }}/img/dece-rentapet-au-castigat-si-ceilalti-nu/rentapet.jpg) ](http://rentapet.co)

---
type: post
title: "Cum să faci 2018 un an super productiv?"
meta-description: "Multe lucruri pot fi super urgente acum. Dar dacă peste 5 ani nu mai contează absolut deloc ce arde acum, te numeşti pompier, nu om care îşi face 2018 cum vrea el."
redirect_from:
 - "/2018/01/cum-sa-faci-2018-un-an-grozav/"
---

Dacă vrei să ai un 2018 super productiv, uite un simplu trick.

Închide toate notificările. De la telefon, toate.
 * facebook - OFF
 * oţap - OFF
 * mail - OFF
 * orice altceva - OFF

Puneţi chiar şi telefonul pe mut. Dacă nu aştepţi vreun curier, de ce să ai telefonul pe sonor? În 2018 există WhatsApp, scrii la om când ai nevoie de ceva, sau îi laşi un mesaj audio. Omul, răspunde şi el când poate.

Multe lucruri pot fi super urgente acum. Dar dacă peste 5 ani nu mai contează absolut deloc ce arde acum, te numeşti pompier, nu om care îşi face 2018 cum vrea el.

Ai numai atâta capacitate de a face lucruri. Cu cât ai mai multe pe cap, cu atât faci mai puţin, ce mai poate încape într-un pahar deja plin? Cu cât eşti mai reactiv faţă de lucrurile care se întâmplă acum, cu atât eşti mai puţin inovativ în a-ţi face viaţa.

Cum vrei să înveţi dacă nu ai spaţiul necesar?

Cum vrei să schimbi, dacă nu ai loc pentru schimbare?

Nu mai aştepta, nu ai nevoie de acordul nimănui. Acordul e 100% al tău. Dacă ai un 2018 mizerabil, ghici cine e de vină şi responsabil fără dar şi poate?

Prima dată când eşti focusat cu adevărat îţi dai seama atunci când rămâi în urmă cu restul lucrurilor.

Da, e normal. Când faci ceva. Rămân în urmă familia, timpul liber, sănătatea. Poţi jongla numai cu atâtea la un moment dat. Dacă faci prea multe le strici pe toate, dacă ignori unele e posibil să le pierzi definitiv. Timpul cu familia nu se mai poate recupera. Sănătatea dacă se duce, se duc toate cu ea. Banii în schimb se pot reface.

E nasol, dar ce poţi face? :)

Articole suplimentare:
 * [Cum ştii ce e cu adevărat important](http://www.earlytorise.com/identifies-what-really-matters) de Craig Ballantyne
 * [Please Don’t Interrupt](https://www.stevepavlina.com/blog/2013/01/please-dont-interrupt/) de Steve Pavlina
 * cartea [One thing](https://www.amazon.com/ONE-Thing-Surprisingly-Extraordinary-Results/dp/1885167776) sau [Un singur lucru](http://www.elefant.ro/carti/carte/self-help/dezvoltare-personala/un-singur-lucru-adevarul-neasteptat-de-simplu-de-la-baza-oricarei-reusite-235878.html) de Gary Keller şi Jay Papasan

---
type: post
title: "Cum să renunţi la concediu ca să munceşti mai mult"
meta-description: "Lumea încă nu e un loc suficient de nebun încât să te recompenseze pe degeaba."
---

Nu e chiar aşa de teribil pe cum sună şi nici nebun nu trebuie să fii.

După cum __Charles T. Munger__ spune,
> To get what you want, you have to deserve what you want. The world is not yet a crazy enough place to reward a whole bunch of undeserving people.

Dacă îţi iei oricând 3 zile de concediu, cu tot cu weekend, înseamnă 5 zile neîntrerupte în care poţi lucra într-un mediu izolat la ceva important. Sunt 14 ore pe zi în care lucrezi la o singură problemă, 5 zile la rând. Cam în 70 de ore poţi rezolva o problemă importantă ce nu poate fi abordată în zgomotul de zi cu zi, sau doar în weekenduri. La 21 zile de concediu, înseamnă că poţi rezolva 7 astfel de probleme pe an.

În IT nu trebuie să te gândeşti prea mult ca să găseşti o astfel de problemă. Dar sunt şi alte exemple. Poate vrei să îţi pui sănătatea la punct, sau poate să planifici ce faci cu familia pe termen mediu-lung. Poate vrei să plănuieşti cât să pui deoparte până să ieşi la pensie şi să vezi dacă ce faci azi te duce mai aproape acolo, cât de puţin.

În 10 ani poţi rezolva 70 de probleme mari care te apasă azi. Cum te-ai simţi dacă ai şti sigur că timpul trece în favoarea ta şi rezolvi probleme din ce în ce mai provocatoare?